<!DOCTYPE html>
<head><title>Artykuł2</title></head>
<link href="../styles/style.css" rel="stylesheet" type="text/css">
<main>
    <body>
        <!--------------------------------menu------------------------------------------------->
                <a href="#menu">
                    <div id="button" class="menu_button">
                        <div class="line_button"></div>
                        <div class="line_button"></div>
                        <div class="line_button"></div>
                    </div>
                </a> 
                <div id="menu">
                    <a href="#lista">
                        <div class="button_hide">
                            <div class="line_button"></div>
                            <div class="line_button"></div>
                            <div class="line_button"></div>
                        </div>
                    </a>
                    <div id="lista">
                        <div><a class="link_menu" href="../index.html">Start</a></div>
                        <div><a class="link_menu" href="archiwum.html">Archiwum</a></div>
                        <div><a class="link_menu" href="omnie.html">O mnie</a></div>
                    </div>
                </div>
        <!--------------------------------zawartość artykuł------------------------------------------------->
        <div class="content">
            <div class="single">
                <header>Prezent od "firmy"</header><br>
                <img src="../images/art2.jpg">
                <a href="archiwum.html">-> Archiwum</a>
                <p>
                    Prezentów od leśnego przedsiębiorstwa dostajemy sporo. Są to:
                    1. Zmniejszenie stresu – w 1982 roku zrodził się pomysł leśnej aromaterapii 
                    dla zapracowanych Japończyków o nazwie shirin-yoku, co dosłownie oznacza 
                    leśną kąpiel. W pierwszych badaniach uczestniczyło 280 ochotników, których 
                    podzielono na dwie grupy. Oczywiście jedna z grup przez jakiś czas 
                    spacerowała po lesie, druga przebywała w środowisku miejskim. Grupie 
                    leśnych spacerowiczów pomiary parametrów ciała oznajmiły jednoznacznie, 
                    że tętno, ciśnienie krwi oraz poziom hormonów stresu (kortyzolu i adrenaliny) 
                    uległy obniżeniu. Badani stwierdzali, że w lesie nie odczuwali zmęczenia, 
                    złości i podenerwowania. Zmalała tendencja do zamartwiania się, a wzrósł 
                    bieżący optymizm. Na dłuższą metę regularne leśne spacery uczą cierpliwości 
                    i długotrwałego spokoju ducha.
                    
                    Dlatego też taka terapia zalecana jest osobom z depresją i o obniżonym nastroju. 
                    Zmniejszenie wewnętrznego napięcia zwiększa poczucie własnej wartości. Zgodnie 
                    z teorią, że współczesna epidemia depresji jest skutkiem postępu cywilizacyjnego 
                    i odcięcia od natury, kąpiel leśna wydaje się bardzo pomocna. Zespół 
                    neuronaukowców z całego globu stwierdził jednoznacznie, że 90-minutowy spacer 
                    w lesie wycisza korę przedczołową mózgu, która stymuluje nas do rozmyślań o 
                    problemach i troskach, i to nie tylko u osób z depresją. Chlorofil – zielony 
                    barwnik roślin – działa kojąco na umysł i rekonwalescencję po zabiegach. 
                    Monoterpeny – olejki eteryczne o zapachu żywicy w lasach iglastych – uspokajają, 
                    łagodzą stany lękowe, przywracają równowagę psychiczną. Do tego do naszych uszu 
                    dochodzi kojący szum koron drzew i odgłosów ptaków, a nasze oczy pielęgnuje 
                    panujący w lesie półmrok. Wszystko to razem sprawia, że w lesie nabieramy 
                    dystansu do siebie i świata.
                    
                    2. Niszczenie drobnoustrojów – fitoncydy (od łac. phytón – roślina, caedo – 
                    zabijam, ścinam) to substancje roślinne mające za zadanie hamować rozwój 
                    mikroorganizmów. Działają więc przeciwbakteryjnie, grzybobójczo, 
                    przeciwpierwotniakowo, zmieniając skład mikroflory w atmosferze. 
                    Fitoncydy sosny uśmiercają prątki gruźlicy w 3 minuty. Nie bez powodu sanatoria 
                    dla osób z chorobami układu oddechowego umiejscawia się pośród borów sosnowych. 
                    Dęby niwelują bakterie czerwonki. Jałowiec zaś podczas upalnej pogody wydziela 
                    swoją broń – jeden jego hektar daje 30 kg substancji lotnych, które są w stanie 
                    wyjałowić duże miasto.
                    
                    By jednak fitoncydy pomogły naszemu zdrowiu, należy wdychać je z powietrzem w 
                    miejscu wytwarzania, bo wyodrębnione z roślin szybko tracą swoje właściwości. 
                    20 minut w lesie daje taki sam skutek dotleniający jak 20 minut w komorze 
                    tlenowej. 1 m sześc. powietrza leśnego zawiera od 46 do 76 razy mniej żywych 
                    czynników chorobotwórczych niż powietrze miejskie. Co więcej, drzewa tworzą 
                    wokół siebie specyficzną kilkumetrową strefę ochronną wolną od drobnoustrojów. 
                    Zespół naukowców – Omid Kardan i Marc G. Bergman z Wydziału Psychologii 
                    Uniwersytetu Chicago oraz Peter Gozdyra z Institute for Clinical Evaluative 
                    Sciences w Toronto – stawiają zgodną tezę, że zielone wzmacnia. Oczywiście 
                    nie o dolarach tutaj mowa, ale o drzewach. Skrupulatne badania naukowców 
                    dowiodły, że im więcej drzew w otoczeniu, tym większa odporność organizmu 
                    i mniej problemów kardiologicznych. Co więcej – wystarczy 11 drzew więcej 
                    wokół bloku mieszkalnego, by obniżyć dolegliwości sercowe i metaboliczne.
                    
                    3. Wzmocnienie zdolności poznawczych – para psychologów, Rachel i Stephen 
                    Kaplanowie, bada wpływ przyrody na funkcjonowanie człowieka, głównie na 
                    relacje społeczne i ogólne samopoczucie. Dowodzą, że obcowanie z przyrodą 
                    i kontemplowanie jej walorów przekładają się na poprawę skupiania uwagi. 
                    Takie środowisko nazywają środowiskiem wzmacniającym. Już sam widok 
                    roślinności (nawet jej rysunku!) zwiększa zadowolenie z pracy, ułatwia 
                    podejmowanie decyzji oraz przyspiesza powrót do zdrowia. Pomyśleć tylko, 
                    co dopiero może zdziałać spacer pośród niej! Najlepiej obrazuje to rozwój 
                    dzieci. Dzieci, które uczą się świata przyrody na żywych eksponatach, 
                    pośród łąk i lasów, a nie tylko z książek, dużo lepiej się koncentrują 
                    na zadaniach i wykazują lepszy stopień zapamiętywania. To dlatego, że 
                    żywa przyroda lepiej stymuluje zdolności poznawcze. Do tego zwiększa 
                    zdolności motoryczne – zwinność, równowagę itp. Rozwija także wyobraźnię 
                    przestrzenną. Dzięki asocjacji, czyli zespolonemu zaangażowaniu wszystkich 
                    zmysłów podczas namacalnego poznawania świata ożywionego, budowane więzi 
                    międzyludzkie są silniejsze, szacunek większy, a empatia głębsza.
                    
                    Więc do lasu marsz! I to bez żadnych wymówek. Powiedzenie głosi, że nie ma 
                    złej pogody, jest tylko złe ubranie. Poprawa pogody ducha gwarantowana, 
                    niezależnie od pogody atmosferycznej. Podsumowując krótko – las to zdrowie. 
                    Jeśli zależy nam na poprawie kondycji psychofizycznej nie ma chyba lepszego 
                    leku, a i recepta jest zbędna. Wystarczy ruszyć z miejsca. 
                    Leśne gratisy czekają.
                </p>    
                <a href="archiwum.html">-> Archiwum</a>
            </div>
        </div>
    </body>
</main>
</html>